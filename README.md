KillerBabes / Miljöappen
========================

_Adam Pielbusch, Erik Lindbom, Jenny Norelius och Max Wällstedt_

Vi upplever att de flesta inte har så bra koll på hur mycket CO2-utsläpp
det går åt att bara leva som en vanlig svensk.

Vi vill därför med vår app Miljöappen, göra svenskarna mer medvetna om
deras miljöpåverkan och därmed bidra till en hållbar utveckling. Tanken med
appen är att det ska vara lätt att sätta igång och få en bild över ens egna
påverkan. När man öppnar appen för första gången så måste man skapa en ny
användare. Då får man svara på några enklare frågor om sin vardag (som
vilka färdmedel man använder, hur ofta man använder dem, antalet personer i
hushållet osv) för att snabbt kunna skapa en profil med ett ungefärligt
utsläpp.

När man är klar med detta kan vara dags att sätta upp månadsvisa
utsläppsmål. Med hjälp av sitt ungefärliga utsläpp och medelsvenssons
utsläpp så får man sätta ett mål som känns rimligt. Appen kommer därefter
säga hur pass nära du är att överskrida ditt mål samt även ge förslag på
förändringar du kan göra för att lättare klara ditt mål. Du kommer även att
bli uppmanad att sänka ditt mål med jämna mellanrum.

Det finns även en social funktion som kallas för vänner. Där kan du se vad
dina vänner har för mål, och det finns även en topplista där du och dina
vänner kan se vem som har gjort störst förbättringar och liknande.

Övriga funktioner som appen bjuder på är statistik (där du kan se hur dina
utsläpp har sett ut den senaste dagen, veckan, månaden eller året) och
information (där du kan få lite allmän utsläppsinformation om en vald
vara).

[Klickbar prototyp](http://killerbabes.github.io/Miljoappen/#start_page)

[Mobilverision](http://killerbabes.github.io/Miljoappen/mobile/#start_page)

[Youtube-presentation](https://www.youtube.com/watch?v=5fpEqkFJWww)
